# aioveuDailyPush
每日一push，aioveuDailyPush




2025/10/27

饮酒·其五

陶渊明（魏晋）

结庐在人境，而无车马喧。

问君何能尔？心远地自偏。

采菊东篱下，悠然见南山。

山气日夕佳，飞鸟相与还。

此中有真意，欲辨已忘言。




2025/10/26

望岳

杜甫（唐）

岱宗夫如何？齐鲁青未了。

造化钟神秀，阴阳割昏晓。

荡胸生曾云，决眦入归鸟。

会当凌绝顶，一览众山小。

2025/10/25

送孟六归襄阳

王维〔唐代〕

杜门不复出，久与世情疏。

以此为良策，劝君归旧庐。

醉歌田舍酒，笑读古人书。

好是一生事，无劳献子虚。




2025/10/23


惜分飞·寒夜

吴绮（清）

昨晚西窗风料峭，又把黄梅瘦了。

人被花香恼，起看天共青山老。

鹤叫空庭霜月小，夜来冻云如晓。

谁信多情道，相思渐觉诗狂少。




2025/10/22


丑奴儿近·博山道中效李易安体

辛弃疾（宋）

千峰云起，骤雨一霎儿价。

更远树斜阳，风景怎生图画。

青旗卖酒，山那畔、别有人家，只消山水光中，无事过这一夏。

午醉醒时，松窗竹户，万千潇洒。

野鸟飞来，又是一般闲暇。

却怪白鸥，觑着人、欲下未下。

旧盟都在，新来莫是，别有说话。








2025/10/21


洞仙歌·佳景留心惯

柳永（宋）

佳景留心惯。

况少年彼此，风情非浅。

有笙歌巷陌，绮罗庭院。

倾城巧笑如花面。

恣雅态、明眸回美盼。

同心绾。算国艳仙材，翻恨相逢晚。

缱绻。洞房悄悄，绣被重重，夜永欢馀，共有海约山盟，记得翠云偷翦。

和鸣彩凤于飞燕。间柳径花阴携手遍。

情眷恋。向其间、密约轻怜事何限。

忍聚散。况已结、深深愿。

愿人间天上，暮云朝雨长相见。

2025/10/20


浣溪沙·画舫离筵乐未停

王国维

画舫离筵乐未停，潇潇暮雨阖闾城。

那堪还向曲中听。

只恨当时形影密，不关今日别离轻。

梦回酒醒忆平生。



2025/10/19

和董传留别

苏轼（宋）

粗缯大布裹生涯，腹有诗书气自华。

厌伴老儒烹瓠叶，强随举子踏槐花。

囊空不办寻春马，眼乱行看择婿车。

得意犹堪夸世俗，诏黄新湿字如鸦。


2025/10/17

翠微山居诗·其九

释冲邈（宋）

朝见花开满树红，暮见花落树还空。

若将花比人间事，花与人间事一同。



2025/10/16

代白纻曲二首·其二

鲍照（南北朝）

春风澹荡侠思多，天色净绿气妍和。

桃含红萼兰紫芽，朝日灼烁发园华。

卷幌结帷罗玉筵。齐讴秦吹卢女弦。

千金顾笑买芳年。


2025/10/14

浪淘沙令·帘外雨潺潺

李煜（五代）

帘外雨潺潺，春意阑珊。罗衾不耐五更寒。梦里不知身是客，一晌贪欢。

独自莫凭栏，无限江山。别时容易见时难。流水落花春去也，天上人间。


2025/10/13

月下独酌·其三

李白（唐）

三月咸阳城，千花昼如锦。

谁能春独愁，对此径须饮。

穷通与修短，造化夙所禀。

一樽齐死生，万事固难审。

醉后失天地，兀然就孤枕。

不知有吾身，此乐最为甚。




2025/10/12

玉兰

眭石〔明代〕

霓裳片片晚妆新，束素亭亭玉殿春。

已向丹霞生浅晕，故将清露作芳尘。



2025/10/11

荷叶杯·记得那年花下

韦庄（唐）

记得那年花下，深夜，初识谢娘时。

水堂西面画帘垂，携手暗相期。

惆怅晓莺残月，相别，从此隔音尘。

如今俱是异乡人，相见更无因。


2025/10/9


一壶歌五首·其三

陆游（宋）

自从轩昊到隋唐，几见中原作战场！

三十万年如电掣，不曾记得不曾忘。



2025/10/8


论诗五首·其二

赵翼（清）

李杜诗篇万口传，至今已觉不新鲜。

江山代有才人出，各领风骚数百年。

2025/10/7

鹧鸪天·彩袖殷勤捧玉钟

晏几道（宋）

彩袖殷勤捧玉钟。当年拚却醉颜红。

舞低杨柳楼心月，歌尽桃花扇底风。

从别后，忆相逢。几回魂梦与君同。

今宵剩把银釭照，犹恐相逢是梦中。



2025/10/6


水调歌头·明月几时有

苏轼（宋）

丙辰中秋，欢饮达旦，大醉，作此篇，兼怀子由。

明月几时有？把酒问青天。

不知天上宫阙，今夕是何年。

我欲乘风归去，又恐琼楼玉宇，高处不胜寒。

起舞弄清影，何似在人间。

转朱阁，低绮户，照无眠。

不应有恨，何事长向别时圆？

人有悲欢离合，月有阴晴圆缺，此事古难全。

但愿人长久，千里共婵娟。










2025/10/5

南乡子·自述

苏轼(宋)

凉簟碧纱厨。一枕清风昼睡馀。

睡听晚衙无一事，徐徐。读尽床头几卷书。

搔首赋归欤。自觉功名懒更疏。

若问使君才与术，何如。占得人间一味愚。


2025/10/4

题都城南庄

崔护（唐）

去年今日此门中，人面桃花相映红。

人面不知何处去，桃花依旧笑春风。

2025/10/3


上堂开示颂

黄櫱禅师（唐）

尘劳迥脱事非常，紧把绳头做一场。

不经一番寒彻骨，怎得梅花扑鼻香。



2025/10/1

水调歌头·追和

张元干（宋）

举手钓鳌客，削迹种瓜侯。
重来吴会三伏，行见五湖秋。
耳畔风波摇荡，身外功名飘忽，何路射旄头？
孤负男儿志，怅望故园愁。

梦中原，挥老泪，遍南州。
元龙湖海豪气，百尺卧高楼。
短发霜粘两鬓，清夜盆倾一雨，喜听瓦鸣沟。
犹有壮心在，付与百川流。


2025/9/30


青玉案·凌波不过横塘路

贺铸〔宋代〕

凌波不过横塘路，但目送、芳尘去。

锦瑟华年谁与度？

月桥花院，琐窗朱户，只有春知处。

飞云冉冉蘅皋暮，彩笔新题断肠句。

试问闲情都几许？

一川烟草，满城风絮，梅子黄时雨。






2025/9/29

千秋岁引·秋景

王安石（宋）

别馆寒砧，孤城画角，一派秋声入寥廓。

东归燕从海上去，南来雁向沙头落。

楚台风，庾楼月，宛如昨。

无奈被些名利缚，无奈被他情担阁！

可惜风流总闲却！

当初漫留华表语，而今误我秦楼约。

梦阑时，酒醒后，思量着。



2025/9/27


岭南江行

柳宗元（唐）

瘴江南去入云烟，望尽黄茆是海边。

山腹雨晴添象迹，潭心日暖长蛟涎。

射工巧伺游人影，飓母偏惊旅客船。

从此忧来非一事，岂容华发待流年。




2025/9/26

《中庸·第二十章》

哀公问政。

子曰：“文武之政，布在方策。其人存，则其政举；其人亡，则其政息。

人道敏政，地道敏树。

夫政也者，蒲卢也。故为政在人。取人以身。修身以道。修道以仁。

仁者，人也，亲亲为大。义者，宜也，尊贤为大。亲亲之杀，尊贤之等，礼所生也。

在下位，不获乎上，民不可得而治矣。

故君子，不可以不修身。思修身，不可以不事亲。思事亲，不可以不知人。思知人，不可以不知天。

天下之达道五，所以行之者三，曰：君臣也、父子也、夫妇也、昆弟也、朋友之交也。五者，天下之达道也。知、仁、勇三者，天下之达德也。所以行之者一也。

或生而知之；或学而知之；或困而知之：及其知之，一也。或安而行之；或利而行之；或勉强而行之：及其成功，一也。”

子曰：“好学近乎知。力行近乎仁。知耻近乎勇。

知斯三者，则知所以修身。知所以修身，则知所以治人。知所以治人，则知所以治天下国家矣。

凡为天下国家有九经，曰：修身也、尊贤也、亲亲也、敬大臣也、体群臣也、子庶民也、来百工也、柔远人也、怀诸侯也。

修身，则道立。尊贤，则不惑。亲亲，则诸父昆弟不怨。敬大臣，则不眩。体群臣，则士之报礼重。子庶民，则百姓劝。来百工，则财用足。柔远人，则四方归之。怀诸侯，则天下畏之。

齐明盛服，非礼不动：所以修身也。去谗远色，贱货而贵德，所以劝贤也。尊其位，重其禄，同其好恶，所以劝亲亲也。官盛任使，所以劝大臣也。忠信重禄，所以劝士也。时使薄敛，所以劝百姓也。日省月试，既廪称事，所以劝百工也。送往迎来，嘉善而矜不能所以柔远人也。继绝世，举废国，治乱持危，朝聘以时，厚往而薄来，所以怀诸侯也。

凡为天下国家有九经，所以行之者一也。

凡事，豫(预)则立，不豫(预)则废。言前定，则不跲。事前定，则不困。行前定，则不疚。道前定，则不穷。

在下位不获乎上，民不可得而治矣。获乎上有道：不信乎朋友，不获乎上矣。信乎朋友有道：不顺乎亲，不信乎朋友矣。顺乎亲有道：反诸身不诚，不顺乎亲矣。诚身有道：不明乎善，不诚乎身矣。

诚者，天之道也。诚之者，人之道也。诚者，不勉而中不思而得：从容中道，圣人也。诚之者，择善而固执之者也。

博学之，审问之，慎思之，明辨之，笃行之。

有弗学，学之弗能，弗措也。有弗问，问之弗知，弗措也。有弗思，思之弗得，弗措也。有弗辨，辨之弗明，弗措也。有弗行，行之弗笃，弗措也。人一能之，己百之。人十能之，己千之。

果能此道矣，虽愚必明，虽柔必强。”










2025/9/25


相见欢·林花谢了春红

李煜（五代）

林花谢了春红，太匆匆。无奈朝来寒雨晚来风。

胭脂泪，相留醉，几时重。自是人生长恨水长东。

2025/9/24

清平调词三首

李白（唐）

云想衣裳花想容，春风拂槛露华浓。
若非群玉山头见，会向瑶台月下逢。

一枝秾艳露凝香，云雨巫山枉断肠。
借问汉宫谁得似，可怜飞燕倚新妆。

名花倾国两相欢，长得君王带笑看。
解释春风无限恨，沉香亭北倚阑干。


2025/9/23

雪后晚晴四山皆青惟东山全白赋最爱东山晴后雪二绝句

杨万里（宋）

只知逐胜忽忘寒，小立春风夕照间。
最爱东山晴后雪，软红光里涌银山。

群山雪不到新晴，多作泥融少作冰。
最爱东山晴后雪，却愁宜看不宜登。


2025/9/22

蝶恋花·庭院深深深几许

冯延巳/欧阳修（宋）

庭院深深深几许，杨柳堆烟，帘幕无重数。

玉勒雕鞍游冶处，楼高不见章台路。

雨横风狂三月暮，门掩黄昏，无计留春住。

泪眼问花花不语，乱红飞过秋千去。



2025/9/21

三上文章

欧阳修（宋）

钱思公虽生长富贵，而少所嗜好。

在西洛时，尝语僚属言：“平生惟好读书，坐则读经史，卧则读小说，上厕则阅小辞，盖未尝顷刻释卷也。”

谢希深亦言：“宋公垂同在史院，每走厕必挟书以往，讽诵之声琅然，闻于远近，亦笃学如此。”

余因谓希深曰：“余平生所作文章，多在三上，乃马上、枕上、厕上也。”盖惟此尤可以属思尔。





2025/9/20

楚天遥过清江引·花开人正欢

薛昂夫（元）

花开人正欢，花落春如醉。

春醉有时醒，人老欢难会，一江春水流，万点杨花坠。

谁道是杨花？点点离人泪！

回首有情风万里，渺渺天无际。

愁共海潮来，潮去愁难退，更那堪晚来风又急！

2025/9/19

霜天晓角·重来对酒

纳兰性德（清）

重来对酒，折尽风前柳。

若问看花情绪，似当日、怎能彀。

休为西风瘦，痛饮频搔首。

自古青蝇白璧，天已早安排就。


2025/9/18



菩萨蛮·赤阑桥尽香街直

陈克（宋）

赤阑桥尽香街直，笼街细柳娇无力。

金碧上青空，花晴帘影红。

黄衫飞白马，日日青楼下。

醉眼不逢人，午香吹暗尘。


2025/9/17

水调歌头·我饮不须劝

辛弃疾（宋）

淳熙丁酉，自江陵移帅隆兴，到官之三月被召，司马监、赵卿、王漕饯别。

司马赋《水调歌头》，席间次韵。

时王公明枢密薨，坐客终夕为兴门户之叹，故前章及之。

我饮不须劝，正怕酒樽空。

别离亦复何恨？此别恨匆匆。

头上貂蝉贵客，苑外麒麟高冢，人世竟谁雄？

一笑出门去，千里落花风。

孙刘辈，能使我，不为公。

余发种种如是，此事付渠侬。

但觉平生湖海，除了醉吟风月，此外百无功。

毫发皆帝力，更乞鉴湖东。




2025/9/16

行路难三首

李白（唐）

金樽清酒斗十千，玉盘珍羞直万钱。
停杯投箸不能食，拔剑四顾心茫然。
欲渡黄河冰塞川，将登太行雪满山。
闲来垂钓碧溪上，忽复乘舟梦日边。
行路难！行路难！多歧路，今安在？
长风破浪会有时，直挂云帆济沧海。

大道如青天，我独不得出。
羞逐长安社中儿，赤鸡白雉赌梨栗。
弹剑作歌奏苦声，曳裾王门不称情。
淮阴市井笑韩信，汉朝公卿忌贾生。
君不见昔时燕家重郭隗，拥篲折节无嫌猜。
剧辛乐毅感恩分，输肝剖胆效英才。
昭王白骨萦蔓草，谁人更扫黄金台？
行路难，归去来！

有耳莫洗颍川水，有口莫食首阳蕨。
含光混世贵无名，何用孤高比云月？
吾观自古贤达人，功成不退皆殒身。
子胥既弃吴江上，屈原终投湘水滨。
陆机雄才岂自保？李斯税驾苦不早。
华亭鹤唳讵可闻？上蔡苍鹰何足道？
君不见吴中张翰称达生，秋风忽忆江东行。
且乐生前一杯酒，何须身后千载名？

2025/9/15

画眉鸟

欧阳修（宋）

百啭千声随意移，山花红紫树高低。

始知锁向金笼听，不及林间自在啼。


2025/9/14

鹊桥仙·七夕送陈令举

苏轼（宋）

缑山仙子，高清云渺，不学痴牛騃女。

凤箫声断月明中，举手谢、时人欲去。

客槎曾犯，银河微浪，尚带天风海雨。

相逢一醉是前缘，风雨散、飘然何处？



2025/9/13

劝学

荀子 （先秦）

君子曰：学不可以已。

青，取之于蓝，而青于蓝；冰，水为之，而寒于水。木直中绳，𫐓以为轮，其曲中规。
虽有槁暴，不复挺者，𫐓使之然也。故木受绳则直，金就砺则利，君子博学而日参省乎己，则知明而行无过矣。

吾尝终日而思矣，不如须臾之所学也；吾尝跂而望矣，不如登高之博见也。
登高而招，臂非加长也，而见者远；顺风而呼，声非加疾也，而闻者彰。
假舆马者，非利足也，而致千里；假舟楫者，非能水也，而绝江河。君子生非异也，善假于物也。

积土成山，风雨兴焉；积水成渊，蛟龙生焉；积善成德，而神明自得，圣心备焉。
故不积跬步，无以至千里；不积小流，无以成江海。骐骥一跃，不能十步；驽马十驾，功在不舍。
锲而舍之，朽木不折；锲而不舍，金石可镂。蚓无爪牙之利，筋骨之强，上食埃土，下饮黄泉，用心一也。
蟹六跪而二螯，非蛇鳝之穴无可寄托者，用心躁也。



2025/9/12




庄子二则

庄周（先秦）

北冥有鱼

北冥有鱼，其名为鲲。鲲之大，不知其几千里也；化而为鸟，其名为鹏。鹏之背，不知其几千里也；怒而飞，其翼若垂天之云。
是鸟也，海运则将徙于南冥。南冥者，天池也。《齐谐》者，志怪者也。《谐》之言曰：“鹏之徙于南冥也，水击三千里，抟扶摇而上者九万里，
去以六月息者也。”野马也，尘埃也，生物之以息相吹也。天之苍苍，其正色邪？其远而无所至极邪？其视下也，亦若是则已矣。

庄子与惠子游于濠梁之上

庄子与惠子游于濠梁之上。庄子曰：“鲦鱼出游从容，是鱼之乐也。 ”
惠子曰：“子非鱼，安知鱼之乐？”庄子曰：“子非我，安知我不知鱼之乐？”
惠子曰：“我非子，固不知子矣；子固非鱼也，子之不知鱼之乐，全矣！”
庄子曰：“请循其本。子曰‘汝安知鱼乐’云者，既已知吾知之而问我。我知之濠上也。”







2025/9/11

座右铭

崔瑗 （两汉）

无道人之短，无说己之长。
施人慎勿念，受施慎勿忘。
世誉不足慕，唯仁为纪纲。
隐心而后动，谤议庸何伤？
无使名过实，守愚圣所臧。
在涅贵不淄，暧暧内含光。
柔弱生之徒，老氏诫刚强。
硁硁鄙夫介，悠悠故难量。
慎言节饮食，知足胜不祥。
行之苟有恒，久久自芬芳。







2025/9/10

观书有感·其一

朱熹（宋）

半亩方塘一鉴开，天光云影共徘徊。

问渠那得清如许？为有源头活水来。


2025/9/9

清平乐·会昌

毛泽东

东方欲晓，莫道君行早。

踏遍青山人未老，风景这边独好。

会昌城外高峰，颠连直接东溟。

战士指看南粤，更加郁郁葱葱。


2025/9/8

增广贤文·上集

枯木逢春犹再发，人无两度再少年。

莫道君行早，更有早行人。

常将有日思无日，莫把无时当有时。

先到为君，后到为臣。

欲求生富贵，须下死工夫。

月过十五光明少，人到中年万事休。




2025/9/7


薛宝钗咏白海棠

曹雪芹

珍重芳姿昼掩门，自携手瓮灌苔盆。

胭脂洗出秋阶影，冰雪招来露砌魂。

淡极始知花更艳，愁多焉得玉无痕。

欲偿白帝宜清洁，不语婷婷日又昏。



2025/9/6

七古

毛泽东

自信人生二百年，会当水击三千里。


2025/9/5


浪淘沙·其八


刘禹锡 (唐)

莫道谗言如浪深，莫言迁客似沙沉。

千淘万漉虽辛苦，吹尽狂沙始到金。





2025/9/4


定风波·南海归赠王定国侍人寓娘

苏轼 （宋）

王定国歌儿曰柔奴，姓宇文氏，眉目娟丽，善应对，家世住京师。

定国南迁归，余问柔：“广南风土， 应是不好？”

柔对曰：“此心安处，便是吾乡。”因为缀词云。

常羡人间琢玉郎，天应乞与点酥娘。

尽道清歌传皓齿，风起，雪飞炎海变清凉。

万里归来颜愈少。

微笑，笑时犹带岭梅香。

试问岭南应不好，却道：此心安处是吾乡。





2025/9/3

覆盖全球

东风61，东风夜放花千树，更吹落，星如雨，众里寻她千百度，蓦然回首，那人却在，灯火阑珊处

东风5C，东风夜放花千树，更吹落，星如雨，众里寻她千百度，蓦然回首，那人却在，灯火阑珊处


2025/9/2

告子章句下·第十五节


　　孟子曰：“舜发于畎亩之中，傅说举于版筑之间，胶鬲举于鱼盐之中，管夷吾举于士，
孙叔敖举于海，百里奚举于市。故天将降大任于是人也，必先苦其心志，劳其筋骨，饿其体肤，
空乏其身，行拂乱其所为，所以动心忍性，曾益其所不能。

人恒过，然后能改；困于心，衡于虑，而后作；征于色，发于声，而后喻。
入则无法家拂士，出则无敌国外患者，国恒亡。然后知生于忧患而死于安乐也。”



2025/8/30

人一人能之

（先秦）

人一能之，己百之；

人十能之，己千之。

果能此道矣。

虽愚必明，虽柔必强。

《中庸》


2025/8/29


梅花

王安石（宋）

墙角数枝梅，凌寒独自开。

遥知不是雪，为有暗香来。





2025/8/28

盐角儿·亳社观梅


晁补之 （宋）

开时似雪。谢时似雪。花中奇绝。

香非在蕊，香非在萼，骨中香彻。

占溪风，留溪月。

堪羞损、山桃如血。

直饶更、疏疏淡淡，终有一般情别。





2025/8/27


传神自赞

王安石 （宋）

我与丹青两幻身，世间流转会成尘。

但知此物非他物，莫问今人犹昔人。




2025/8/26

劝学

颜真卿  （唐）

三更灯火五更鸡，正是男儿读书时。

黑发不知勤学早，白首方悔读书迟。



2025/8/25


七绝·炮打司令部

毛泽东

人民胜利今何在？满路新贵满目衰。

核弹高置昆仑巅，摧尽腐朽方释怀。



自题小像

鲁迅

灵台无计逃神矢，风雨如磐暗故园。

寄意寒星荃不察，我以我血荐轩辕。



2025/8/24

题弟侄书堂

杜荀鹤 （唐）

何事居穷道不穷，乱时还与静时同。

家山虽在干戈地，弟侄常修礼乐风。

窗竹影摇书案上，野泉声入砚池中。

少年辛苦终身事，莫向光阴惰寸功。






2025/8/23


苦昼短

李贺 （唐）

飞光飞光，劝尔一杯酒。

吾不识青天高，黄地厚。

唯见月寒日暖，来煎人寿。

食熊则肥，食蛙则瘦。

神君何在？太一安有？

天东有若木，下置衔烛龙。

吾将斩龙足，嚼龙肉，使之朝不得回，夜不得伏。

自然老者不死，少者不哭。

何为服黄金、吞白玉？

谁似任公子，云中骑碧驴？

刘彻茂陵多滞骨，嬴政梓棺费鲍鱼。


2025/8/22

登科后

孟郊 （唐）

昔日龌龊不足夸，今朝放荡思无涯。

春风得意马蹄疾，一日看尽长安花。



2025/8/21


贺新郎·读史

毛泽东

人猿相揖别。

只几个石头磨过，小儿时节。

铜铁炉中翻火焰，为问何时猜得？不过几千寒热。

人世难逢开口笑，上疆场彼此弯弓月。

流遍了，郊原血。
一篇读罢头飞雪，但记得斑斑点点，几行陈迹。

五帝三皇神圣事，骗了无涯过客。

有多少风流人物？盗跖庄蹻流誉后，更陈王奋起挥黄钺。

歌未竟，东方白。


2025/8/20

七律·和郭沫若同志

毛泽东

一从大地起风雷，便有精生白骨堆。

僧是愚氓犹可训，妖为鬼蜮必成灾。

金猴奋起千钧棒，玉宇澄清万里埃。

今日欢呼孙大圣，只缘妖雾又重来。



2025/8/19

水调歌头·重上井冈山

毛泽东

久有凌云志，重上井冈山。

千里来寻故地，旧貌变新颜。

到处莺歌燕舞，更有潺潺流水，高路入云端。

过了黄洋界，险处不须看。

风雷动，旌旗奋，是人寰。

三十八年过去，弹指一挥间。

可上九天揽月，可下五洋捉鳖，谈笑凯歌还。

世上无难事，只要肯登攀。



2025/8/18

七律·到韶山

毛泽东

别梦依稀咒逝川，故园三十二年前。

红旗卷起农奴戟，黑手高悬霸主鞭。

为有牺牲多壮志，敢教日月换新天。

喜看稻菽千重浪，遍地英雄下夕烟。




2025/8/17


七律·人民解放军占领南京

毛泽东

钟山风雨起苍黄，百万雄师过大江。

虎踞龙盘今胜昔，天翻地覆慨而慷。

宜将剩勇追穷寇，不可沽名学霸王。

天若有情天亦老，人间正道是沧桑。



2025/8/16

清平乐·六盘山

毛泽东

天高云淡，望断南飞雁。

不到长城非好汉，屈指行程二万。

六盘山上高峰，红旗漫卷西风。

今日长缨在手，何时缚住苍龙？



2025/8/15


三台令·春色

冯延巳 （五代）

春色，春色，依旧青门紫陌。

日斜柳暗花蔫，醉卧谁家少年？

年少，年少，行乐直须及早。


2025/8/14


劝学

孟郊 （唐）

击石乃有火，不击元无烟。

人学始知道，不学非自然。

万事须己运，他得非我贤。

青春须早为，岂能长少年。





2025/8/13



鹊桥仙·纤云弄巧

秦观  （宋）


纤云弄巧，飞星传恨，银汉迢迢暗度。

金风玉露一相逢，便胜却人间无数。

柔情似水，佳期如梦，忍顾鹊桥归路。

两情若是久长时，又岂在朝朝暮暮。






2025/8/12

唐多令·芦叶满汀洲

刘过  （宋）


芦叶满汀洲，寒沙带浅流。二十年重过南楼。

柳下系船犹未稳，能几日，又中秋。

黄鹤断矶头，故人今在否？旧江山浑是新愁。

欲买桂花同载酒，终不似，少年游。




2025/8/11


春宵

苏轼 （宋）

春宵一刻值千金，花有清香月有阴。

歌管楼台声细细，秋千院落夜沉沉。

2025/8/10


卜算子·黄州定慧院寓居作

苏轼 （宋）

缺月挂疏桐，漏断人初静。

谁见幽人独往来，缥缈孤鸿影。

惊起却回头，有恨无人省。

拣尽寒枝不肯栖，寂寞沙洲冷。






2025/8/9

赤壁赋

苏轼 （宋）

寄蜉蝣于天地，渺沧海之一粟。
哀吾生之须臾，羡长江之无穷。
挟飞仙以遨游，抱明月而长终。
知不可乎骤得，托遗响于悲风。

苏子曰：“客亦知夫水与月乎？逝者如斯，而未尝往也；
盈虚者如彼，而卒莫消长也。
盖将自其变者而观之，则天地曾不能以一瞬；
自其不变者而观之，则物与我皆无尽也，而又何羡乎！
且夫天地之间，物各有主，苟非吾之所有，虽一毫而莫取。
惟江上之清风，与山间之明月，耳得之而为声，目遇之而成色，取之无禁，用之不竭。
是造物者之无尽藏也，而吾与子之所共适。”




2025/8/8

丑奴儿·书博山道中壁

辛弃疾 （宋）

少年不识愁滋味，爱上层楼。

爱上层楼，为赋新词强说愁。

而今识尽愁滋味，欲说还休。

欲说还休，却道“天凉好个秋”！



2025/8/7


临江仙·滚滚长江东逝水

杨慎 （明）

滚滚长江东逝水，浪花淘尽英雄。

是非成败转头空。

青山依旧在，几度夕阳红。

白发渔樵江渚上，惯看秋月春风。

一壶浊酒喜相逢。

古今多少事，都付笑谈中。



2025/8/6


山居诗

石屋禅师 （元）

过去事已过去了，未来不必预思量。

只今只道只今句，梅子熟时栀子香。




2025/8/5

忆秦娥·娄山关

毛泽东 

西风烈，长空雁叫霜晨月。

霜晨月，马蹄声碎，喇叭声咽。

雄关漫道真如铁，而今迈步从头越。

从头越，苍山如海，残阳如血。


2025/8/4

诉衷情·花前月下暂相逢

张先 （宋）

花前月下暂相逢。苦恨阻从容。

何况酒醒梦断，花谢月朦胧。

花不尽，月无穷。两心同。

此时愿作，杨柳千丝，绊惹春风。



2025/8/3

一剪梅·舟过吴江

蒋捷 （宋）

一片春愁待酒浇。

江上舟摇，楼上帘招。

秋娘渡与泰娘桥，风又飘飘，雨又萧萧。

何日归家洗客袍？银字笙调，心字香烧。

流光容易把人抛，红了樱桃，绿了芭蕉。



2025/8/2


闻王昌龄左迁龙标遥有此寄

李白 （唐）



杨花落尽子规啼，闻道龙标过五溪。

我寄愁心与明月，随君直到夜郎西。




2025/8/1

关雎

诗经·国风·周南 （先秦）

关关雎鸠，在河之洲。窈窕淑女，君子好逑。

参差荇菜，左右流之。窈窕淑女，寤寐求之。

求之不得，寤寐思服。悠哉悠哉，辗转反侧。

参差荇菜，左右采之。窈窕淑女，琴瑟友之。

参差荇菜，左右芼之。窈窕淑女，钟鼓乐之。

2025/7/31

浣溪沙·一曲新词酒一杯

晏殊 （宋）

一曲新词酒一杯，去年天气旧亭台。

夕阳西下几时回？

无可奈何花落去，似曾相识燕归来。

小园香径独徘徊。



2025/7/30

浪淘沙·北戴河

毛泽东

大雨落幽燕，白浪滔天，秦皇岛外打鱼船。

一片汪洋都不见，知向谁边？

往事越千年，魏武挥鞭，东临碣石有遗篇。

萧瑟秋风今又是，换了人间。


2025/7/29

木兰花·拟古决绝词柬友

纳兰性德 （清）

人生若只如初见，何事秋风悲画扇。

等闲变却故人心，却道故人心易变。

骊山语罢清宵半，泪雨霖铃终不怨。

何如薄幸锦衣郎，比翼连枝当日愿。



2025/7/28

浣溪沙·游蕲水清泉寺

苏轼 （宋）

游蕲水清泉寺，寺临兰溪，溪水西流。

山下兰芽短浸溪，松间沙路净无泥，萧萧暮雨子规啼。
谁道人生无再少？门前流水尚能西！休将白发唱黄鸡。


2025/7/27

陋室铭

刘禹锡 （唐）

山不在高，有仙则名。
水不在深，有龙则灵。
斯是陋室，惟吾德馨。
苔痕上阶绿，草色入帘青。
谈笑有鸿儒，往来无白丁。
可以调素琴，阅金经。
无丝竹之乱耳，无案牍之劳形。
南阳诸葛庐，西蜀子云亭。
孔子云：何陋之有？

2025/7/26

春江花月夜

张若虚（唐）

春江潮水连海平，海上明月共潮生。
滟滟随波千万里，何处春江无月明。
江流宛转绕芳甸，月照花林皆似霰。
空里流霜不觉飞，汀上白沙看不见。
江天一色无纤尘，皎皎空中孤月轮。
江畔何人初见月？江月何年初照人？
人生代代无穷已，江月年年望相似。
不知江月待何人，但见长江送流水。
白云一片去悠悠，青枫浦上不胜愁。
谁家今夜扁舟子？何处相思明月楼？
可怜楼上月裴回，应照离人妆镜台。
玉户帘中卷不去，捣衣砧上拂还来。
此时相望不相闻，愿逐月华流照君。
鸿雁长飞光不度，鱼龙潜跃水成文。
昨夜闲潭梦落花，可怜春半不还家。
江水流春去欲尽，江潭落月复西斜。
斜月沉沉藏海雾，碣石潇湘无限路。
不知乘月几人归，落月摇情满江树。

2025/7/25


行路难·其一

李白 （唐）
金樽清酒斗十千，玉盘珍羞直万钱。
停杯投箸不能食，拔剑四顾心茫然。

欲渡黄河冰塞川，将登太行雪满山。
闲来垂钓碧溪上，忽复乘舟梦日边。

行路难，行路难，多歧路，今安在？
长风破浪会有时，直挂云帆济沧海。



2025/7/24

将进酒

李白 （唐）

君不见黄河之水天上来，奔流到海不复回。
君不见高堂明镜悲白发，朝如青丝暮成雪。

人生得意须尽欢，莫使金樽空对月。
天生我材必有用，千金散尽还复来。

烹羊宰牛且为乐，会须一饮三百杯。
岑夫子，丹丘生，将进酒，杯莫停。
与君歌一曲，请君为我倾耳听。

钟鼓馔玉不足贵，但愿长醉不愿醒。
古来圣贤皆寂寞，惟有饮者留其名。

陈王昔时宴平乐，斗酒十千恣欢谑。
主人何为言少钱，径须沽取对君酌。
五花马、千金裘，呼儿将出换美酒，与尔同销万古愁。


2025/7/23

青玉案·元夕

辛弃疾（宋）

东风夜放花千树，更吹落、星如雨。

宝马雕车香满路。
凤箫声动，玉壶光转，一夜鱼龙舞。

蛾儿雪柳黄金缕，笑语盈盈暗香去。

众里寻他千百度。
蓦然回首，那人却在，灯火阑珊处。


2025/7/22


2025/7/21

今日歌

文嘉〔明代〕

今日复今日，今日何其少！
今日又不为，此事何时了？

人生百年几今日，今日不为真可惜！
若言姑待明朝至，明朝又有明朝事。
为君聊赋今日诗，努力请从今日始。


2025/7/20

虞美人·春花秋月何时了

李煜〔五代〕

春花秋月何时了？往事知多少。
小楼昨夜又东风，故国不堪回首月明中。

雕栏玉砌应犹在，只是朱颜改。
问君能有几多愁？恰似一江春水向东流。



2025/7/19

归去来兮辞

陶渊明（魏晋）

余家贫，耕植不足以自给。幼稚盈室，瓶无储粟，生生所资，未见其术。亲故多劝余为长吏，脱然有怀，求之靡途。会有四方之事，诸侯以惠爱为德，家叔以余贫苦，遂见用于小邑。
于时风波未静，心惮远役，彭泽去家百里，公田之利，足以为酒。故便求之。及少日，眷然有归欤之情。何则？质性自然，非矫厉所得。饥冻虽切，违己交病。
尝从人事，皆口腹自役。于是怅然慷慨，深愧平生之志。犹望一稔，当敛裳宵逝。寻程氏妹丧于武昌，情在骏奔，自免去职。仲秋至冬，在官八十余日。因事顺心，命篇曰《归去来兮》。乙巳岁十一月也。

归去来兮，田园将芜胡不归？既自以心为形役，奚惆怅而独悲？悟已往之不谏，知来者之可追。实迷途其未远，觉今是而昨非。舟遥遥以轻飏，风飘飘而吹衣。
问征夫以前路，恨晨光之熹微。

乃瞻衡宇，载欣载奔。僮仆欢迎，稚子候门。三径就荒，松菊犹存。携幼入室，有酒盈樽。引壶觞以自酌，眄庭柯以怡颜。倚南窗以寄傲，审容膝之易安。
园日涉以成趣，门虽设而常关。策扶老以流憩，时矫首而遐观。云无心以出岫，鸟倦飞而知还。景翳翳以将入，抚孤松而盘桓。

归去来兮，请息交以绝游。世与我而相违，复驾言兮焉求？悦亲戚之情话，乐琴书以消忧。农人告余以春及，将有事于西畴。或命巾车，或棹孤舟。
既窈窕以寻壑，亦崎岖而经丘。木欣欣以向荣，泉涓涓而始流。善万物之得时，感吾生之行休。

已矣乎！寓形宇内复几时？曷不委心任去留？胡为乎遑遑欲何之？富贵非吾愿，帝乡不可期。怀良辰以孤往，或植杖而耘耔。
登东皋以舒啸，临清流而赋诗。聊乘化以归尽，乐夫天命复奚疑！

既然自己使心为身所驱役，又何必怅惘而独自悲戚呢？我已明悟过去的错误已经不可挽回，未来的事还来得及补救。
我确实走入了迷途，但还不算太远，已觉悟如今的做法是对的，而曾经的行为是错的。

算了吧！活在世上还能有多久？为什么不随心所欲，听凭自然的生死？为什么心神不定，想要到哪里去？富贵不是我所求，
修成神仙是没有希望的。爱惜那良辰美景我独自去欣赏，有时放下手杖，拿起农具除草培土；登上东边的山坡我放声呼啸，傍着清清的溪流把诗歌吟唱。姑且顺随自然的变化，走到生命的尽头。乐天安命，还有什么可疑虑的呢？

2025/7/18

杂诗十二首·其一

陶渊明〔魏晋〕

人生无根蒂，飘如陌上尘。
分散逐风转，此已非常身。
落地为兄弟，何必骨肉亲！
得欢当作乐，斗酒聚比邻。
盛年不重来，一日难再晨。
及时当勉励，岁月不待人。

人生在世就如无根之木、无蒂之花，又好似大路上随风飘转的尘土。
生命随风飘转，人生历尽了艰难，人们都已不再是最初的样子了。
来到这个世界上的都应该成为兄弟，又何必只是骨肉之亲呢？
遇到高兴的事就应当作乐，有酒就要邀请近邻一起畅饮。
美好的青春岁月一旦过去便不会再重来，一天之中永远看不到第二次日出。
应当趁年富力强之时勉励自己努力奋斗，光阴流逝，并不等待人。

2025/7/17

金缕衣

劝君莫惜金缕衣，
劝君须惜少年时。
有花堪折直须折，
莫待无花空折枝。

2025/7/16

锦瑟

李商隐（唐）

锦瑟无端五十弦，一弦一柱思华年。

庄生晓梦迷蝴蝶，望帝春心托杜鹃。

沧海月明珠有泪，蓝田日暖玉生烟。

此情可待成追忆，只是当时已惘然。


2025/7/15

送东阳马生序

宋濂〔明代〕

余幼时即嗜学。家贫，无从致书以观，每假借于藏书之家，手自笔录，计日以还。
天大寒，砚冰坚，手指不可屈伸，弗之怠。录毕，走送之，不敢稍逾约。以是人多以书假余，余因得遍观群书。
既加冠，益慕圣贤之道 。又患无硕师名人与游，尝趋百里外，从乡之先达执经叩问。先达德隆望尊，门人弟子填其室，未尝稍降辞色。
余立侍左右，援疑质理，俯身倾耳以请；或遇其叱咄，色愈恭，礼愈至，不敢出一言以复；俟其欣悦，则又请焉。故余虽愚，卒获有所闻。

当余之从师也，负箧曳屣行深山巨谷中。穷冬烈风，大雪深数尺，足肤皲裂而不知。至舍，四支僵劲不能动，媵人持汤沃灌，以衾拥覆，久而乃和。
寓逆旅，主人日再食，无鲜肥滋味之享。同舍生皆被绮绣，戴朱缨宝饰之帽，腰白玉之环，左佩刀，右备容臭，烨然若神人；
余则缊袍敝衣处其间，略无慕艳意，以中有足乐者，不知口体之奉不若人也。盖余之勤且艰若此。
今虽耄老，未有所成，犹幸预君子之列，而承天子之宠光，缀公卿之后，日侍坐备顾问，四海亦谬称其氏名，况才之过于余者乎？

今诸生学于太学，县官日有廪稍之供，父母岁有裘葛之遗，无冻馁之患矣；坐大厦之下而诵诗书，无奔走之劳矣；
有司业、博士为之师，未有问而不告、求而不得者也；凡所宜有之书，皆集于此，不必若余之手录，假诸人而后见也。
其业有不精、德有不成者，非天质之卑，则心不若余之专耳，岂他人之过哉！

东阳马生君则，在太学已二年，流辈甚称其贤。余朝京师，生以乡人子谒余，撰长书以为贽，辞甚畅达。与之论辨，言和而色夷。
自谓少时用心于学甚劳，是可谓善学者矣。其将归见其亲也，余故道为学之难以告之。
谓余勉乡人以学者，余之志也；诋我夸际遇之盛而骄乡人者，岂知予者哉！




2025/7/14

宣州谢朓楼饯别校书叔云

李白〔唐代〕

弃我去者，昨日之日不可留；
乱我心者，今日之日多烦忧。
长风万里送秋雁，对此可以酣高楼。
蓬莱文章建安骨，中间小谢又清发。
俱怀逸兴壮思飞，欲上青天揽明月。
抽刀断水水更流，举杯消愁愁更愁。
人生在世不称意，明朝散发弄扁舟。


2025/7/13

阿房宫赋

杜牧〔唐代〕

六王毕，四海一，蜀山兀，阿房出。覆压三百余里，隔离天日。骊山北构而西折，直走咸阳。
二川溶溶，流入宫墙。五步一楼，十步一阁；廊腰缦回，檐牙高啄；各抱地势，钩心斗角。盘盘焉，囷囷焉，蜂房水涡，矗不知其几千万落。长桥卧波，未云何龙？
复道行空，不霁何虹？高低冥迷，不知西东。歌台暖响，春光融融；舞殿冷袖，风雨凄凄。一日之内，一宫之间，而气候不齐。

妃嫔媵嫱，王子皇孙，辞楼下殿，辇来于秦。朝歌夜弦，为秦宫人。明星荧荧，开妆镜也；
绿云扰扰，梳晓鬟也；渭流涨腻，弃脂水也；烟斜雾横，焚椒兰也。雷霆乍惊，宫车过也；
辘辘远听，杳不知其所之也。一肌一容，尽态极妍，缦立远视，而望幸焉。有不见者，三十六年。
燕赵之收藏，韩魏之经营，齐楚之精英，几世几年，剽掠其人，倚叠如山。一旦不能有，输来其间。
鼎铛玉石，金块珠砾，弃掷逦迤，秦人视之，亦不甚惜。

嗟乎！一人之心，千万人之心也。秦爱纷奢，人亦念其家。奈何取之尽锱铢，用之如泥沙？使负栋之柱，多于南亩之农夫；
架梁之椽，多于机上之工女；钉头磷磷，多于在庾之粟粒；瓦缝参差，多于周身之帛缕；直栏横槛，多于九土之城郭；
管弦呕哑，多于市人之言语。使天下之人，不敢言而敢怒。独夫之心，日益骄固。戍卒叫，函谷举，楚人一炬，可怜焦土！

呜呼！灭六国者六国也，非秦也；族秦者秦也，非天下也。嗟乎！使六国各爱其人，则足以拒秦；使秦复爱六国之人，则递三世可至万世而为君，谁得而族灭也？
秦人不暇自哀，而后人哀之；后人哀之而不鉴之，亦使后人而复哀后人也。

2025/7/12

茅屋为秋风所破歌

杜甫〔唐代〕

八月秋高风怒号，卷我屋上三重茅。茅飞渡江洒江郊，高者挂罥长林梢，下者飘转沉塘坳。

南村群童欺我老无力，忍能对面为盗贼。公然抱茅入竹去，唇焦口燥呼不得，归来倚杖自叹息。

俄顷风定云墨色，秋天漠漠向昏黑。布衾多年冷似铁，娇儿恶卧踏里裂。床头屋漏无干处，雨脚如麻未断绝。自经丧乱少睡眠，长夜沾湿何由彻！

安得广厦千万间，大庇天下寒士俱欢颜！风雨不动安如山。呜呼！何时眼前突兀见此屋，吾庐独破受冻死亦足！


2025/7/11

洛神赋

曹植〔两汉〕

黄初三年，余朝京师，还济洛川。古人有言：斯水之神，名曰宓妃。感宋玉对楚王神女之事，遂作斯赋。其辞曰：(对楚王 一作：对楚王说)

余从京域，言归东藩，背伊阙，越轘辕，经通谷，陵景山。日既西倾，车殆马烦。尔乃税驾乎蘅皋，秣驷乎芝田，容与乎阳林，流眄乎洛川。于是精移神骇，忽焉思散。俯则未察，仰以殊观。睹一丽人，于岩之畔。乃援御者而告之曰：“尔有觌于彼者乎？彼何人斯，若此之艳也！”御者对曰：“臣闻河洛之神，名曰宓妃。然则君王之所见也，无乃是乎！其状若何？臣愿闻之。”

余告之曰：其形也，翩若惊鸿，婉若游龙。荣曜秋菊，华茂春松。髣髴兮若轻云之蔽月，飘飖兮若流风之回雪。远而望之，皎若太阳升朝霞；迫而察之，灼若芙蕖出渌波。穠纤得衷，修短合度。肩若削成，腰如约素。延颈秀项，皓质呈露。芳泽无加，铅华弗御。云髻峨峨，修眉联娟。丹唇外朗，皓齿内鲜。明眸善睐，靥辅承权。瓌姿艳逸，仪静体闲。柔情绰态，媚于语言。奇服旷世，骨像应图。披罗衣之璀粲兮，珥瑶碧之华琚。戴金翠之首饰，缀明珠以耀躯。践远游之文履，曳雾绡之轻裾。微幽兰之芳蔼兮，步踟蹰于山隅。于是忽焉纵体，以遨以嬉。左倚采旄，右荫桂旗。攘皓腕于神浒兮，采湍濑之玄芝。(靥辅 一作：辅靥；芙蕖 一作：芙蓉)

余情悦其淑美兮，心振荡而不怡。无良媒以接欢兮，托微波而通辞。愿诚素之先达兮，解玉佩以要之。嗟佳人之信修兮，羌习礼而明诗。抗琼珶以和予兮，指潜渊而为期。执眷眷之款实兮，惧斯灵之我欺。感交甫之弃言兮，怅犹豫而狐疑。收和颜而静志兮，申礼防以自持。

于是洛灵感焉，徙倚彷徨。神光离合，乍阴乍阳。竦轻躯以鹤立，若将飞而未翔。践椒涂之郁烈，步蘅薄而流芳。超长吟以永慕兮，声哀厉而弥长。尔乃众灵杂沓，命俦啸侣。或戏清流，或翔神渚，或采明珠，或拾翠羽。从南湘之二妃，携汉滨之游女。叹匏瓜之无匹兮，咏牵牛之独处。扬轻袿之猗靡兮，翳修袖以延伫。体迅飞凫，飘忽若神。凌波微步，罗袜生尘。动无常则，若危若安；进止难期，若往若还。转眄流精，光润玉颜。含辞未吐，气若幽兰。华容婀娜，令我忘餐。

于是屏翳收风，川后静波。冯夷鸣鼓，女娲清歌。腾文鱼以警乘，鸣玉銮以偕逝。六龙俨其齐首，载云车之容裔。鲸鲵踊而夹毂，水禽翔而为卫。于是越北沚，过南冈，纡素领，回清扬。动朱唇以徐言，陈交接之大纲。恨人神之道殊兮，怨盛年之莫当。抗罗袂以掩涕兮，泪流襟之浪浪。悼良会之永绝兮，哀一逝而异乡。无微情以效爱兮，献江南之明珰。虽潜处于太阴，长寄心于君王。忽不悟其所舍，怅神宵而蔽光。

于是背下陵高，足往神留。遗情想像，顾望怀愁。冀灵体之复形，御轻舟而上溯。浮长川而忘反，思绵绵而增慕。夜耿耿而不寐，沾繁霜而至曙。命仆夫而就驾，吾将归乎东路。揽騑辔以抗策，怅盘桓而不能去。


2025/7/10

岳阳楼记

范仲淹  宋

庆历四年春，滕子京谪守巴陵郡。越明年，政通人和，百废具兴，乃重修岳阳楼，增其旧制，刻唐贤今人诗赋于其上，属予作文以记之。(具 通：俱)

予观夫巴陵胜状，在洞庭一湖。衔远山，吞长江，浩浩汤汤，横无际涯，朝晖夕阴，气象万千，此则岳阳楼之大观也，前人之述备矣。然则北通巫峡，南极潇湘，迁客骚人，多会于此，览物之情，得无异乎？

若夫淫雨霏霏，连月不开，阴风怒号，浊浪排空，日星隐曜，山岳潜形，商旅不行，樯倾楫摧，薄暮冥冥，虎啸猿啼。登斯楼也，则有去国怀乡，忧谗畏讥，满目萧然，感极而悲者矣。(隐曜 一作：隐耀；淫雨 通：霪雨)

至若春和景明，波澜不惊，上下天光，一碧万顷，沙鸥翔集，锦鳞游泳，岸芷汀兰，郁郁青青。而或长烟一空，皓月千里，浮光跃金，静影沉璧，渔歌互答，此乐何极！登斯楼也，则有心旷神怡，宠辱偕忘，把酒临风，其喜洋洋者矣。

嗟夫！予尝求古仁人之心，或异二者之为，何哉？不以物喜，不以己悲，居庙堂之高则忧其民，处江湖之远则忧其君。是进亦忧，退亦忧。然则何时而乐耶？其必曰：“先天下之忧而忧，后天下之乐而乐”乎！噫！微斯人，吾谁与归？

时六年九月十五日。


2025/7/9

爱莲说

周敦颐〔宋代〕

水陆草木之花，可爱者甚蕃。晋陶渊明独爱菊。
自李唐来，世人甚爱牡丹。予独爱莲之出淤泥而不染，濯清涟而不妖，中通外直，不蔓不枝，香远益清，亭亭净植，可远观而不可亵玩焉。

予谓菊，花之隐逸者也；牡丹，花之富贵者也；莲，花之君子者也。噫！菊之爱，陶后鲜有闻。莲之爱，同予者何人？牡丹之爱，宜乎众矣。


2025/7/8

师说

韩愈 唐

古之学者必有师。师者，所以传道受业解惑也。人非生而知之者，孰能无惑？
惑而不从师，其为惑也，终不解矣。生乎吾前，其闻道也固先乎吾，吾从而师之；生乎吾后，其闻道也亦先乎吾，吾从而师之。
吾师道也，夫庸知其年之先后生于吾乎？是故无贵无贱，无长无少，道之所存，师之所存也。

嗟乎！师道之不传也久矣！欲人之无惑也难矣！古之圣人，其出人也远矣，犹且从师而问焉；
今之众人，其下圣人也亦远矣，而耻学于师。是故圣益圣，愚益愚。圣人之所以为圣，愚人之所以为愚，其皆出于此乎？
爱其子，择师而教之；于其身也，则耻师焉，惑矣。彼童子之师，授之书而习其句读者，非吾所谓传其道解其惑者也。
句读之不知，惑之不解，或师焉，或不焉，小学而大遗，吾未见其明也。巫医乐师百工之人，不耻相师。士大夫之族，曰师曰弟子云者，则群聚而笑之。
问之，则曰：“彼与彼年相若也，道相似也，位卑则足羞，官盛则近谀。”呜呼！师道之不复，可知矣。巫医乐师百工之人，君子不齿，今其智乃反不能及，其可怪也欤！

圣人无常师。孔子师郯子、苌弘、师襄、老聃。郯子之徒，其贤不及孔子。
孔子曰：三人行，则必有我师。是故弟子不必不如师，师不必贤于弟子，闻道有先后，术业有专攻，如是而已。

李氏子蟠，年十七，好古文，六艺经传皆通习之，不拘于时，学于余。余嘉其能行古道，作《师说》以贻之。


2025/7/7

醉翁亭记

欧阳修 宋

环滁皆山也。其西南诸峰，林壑尤美，望之蔚然而深秀者，琅琊也。
山行六七里，渐闻水声潺潺，而泻出于两峰之间者，酿泉也。
峰回路转，有亭翼然临于泉上者，醉翁亭也。作亭者谁？山之僧智仙也。名之者谁？太守自谓也。
太守与客来饮于此，饮少辄醉，而年又最高，故自号曰醉翁也。醉翁之意不在酒，在乎山水之间也。山水之乐，得之心而寓之酒也。(山之僧智仙也 一作：山之僧曰智仙也)

若夫日出而林霏开，云归而岩穴暝，晦明变化者，山间之朝暮也。
野芳发而幽香，佳木秀而繁阴，风霜高洁，水落而石出者，山间之四时也。朝而往，暮而归，四时之景不同，而乐亦无穷也。

至于负者歌于途，行者休于树，前者呼，后者应，伛偻提携，往来而不绝者，滁人游也。
临溪而渔，溪深而鱼肥，酿泉为酒，泉香而酒洌，山肴野蔌，杂然而前陈者，太守宴也。
宴酣之乐，非丝非竹，射者中，弈者胜，觥筹交错，起坐而喧哗者，众宾欢也。苍颜白发，颓然乎其间者，太守醉也。

已而夕阳在山，人影散乱，太守归而宾客从也。树林阴翳，鸣声上下，游人去而禽鸟乐也。
然而禽鸟知山林之乐，而不知人之乐；人知从太守游而乐，而不知太守之乐其乐也。
醉能同其乐，醒能述以文者，太守也。太守谓谁？庐陵欧阳修也。

2025/7/6

酬乐天扬州初逢席上见赠

刘禹锡〔唐代〕

巴山楚水凄凉地，二十三年弃置身。
怀旧空吟闻笛赋，到乡翻似烂柯人。
沉舟侧畔千帆过，病树前头万木春。
今日听君歌一曲，暂凭杯酒长精神。

2025/7/5

琵琶行

白居易

元和十年，予左迁九江郡司马。明年秋，送客湓浦口，闻舟中夜弹琵琶者，听其音，铮铮然有京都声。
问其人，本长安倡女，尝学琵琶于穆、曹二善才，年长色衰，委身为贾人妇。遂命酒，使快弹数曲。
曲罢悯然，自叙少小时欢乐事，今漂沦憔悴，转徙于江湖间。予出官二年，恬然自安，感斯人言，是夕始觉有迁谪意。
因为长句，歌以赠之，凡六百一十六言，命曰《琵琶行》。

浔阳江头夜送客，枫叶荻花秋瑟瑟。
主人下马客在船，举酒欲饮无管弦。
醉不成欢惨将别，别时茫茫江浸月。

忽闻水上琵琶声，主人忘归客不发。
寻声暗问弹者谁，琵琶声停欲语迟。
移船相近邀相见，添酒回灯重开宴。
千呼万唤始出来，犹抱琵琶半遮面。
转轴拨弦三两声，未成曲调先有情。
弦弦掩抑声声思，似诉平生不得志。
低眉信手续续弹，说尽心中无限事。
轻拢慢捻抹复挑，初为《霓裳》后《六幺》。(六幺 一作：绿腰)
大弦嘈嘈如急雨，小弦切切如私语。
嘈嘈切切错杂弹，大珠小珠落玉盘。
间关莺语花底滑，幽咽泉流冰下难。
冰泉冷涩弦凝绝，凝绝不通声暂歇。(暂歇 一作：渐歇)
别有幽愁暗恨生，此时无声胜有声。
银瓶乍破水浆迸，铁骑突出刀枪鸣。
曲终收拨当心画，四弦一声如裂帛。
东船西舫悄无言，唯见江心秋月白。

沉吟放拨插弦中，整顿衣裳起敛容。
自言本是京城女，家在虾蟆陵下住。
十三学得琵琶成，名属教坊第一部。
曲罢曾教善才服，妆成每被秋娘妒。(服 一作：伏)
五陵年少争缠头，一曲红绡不知数。
钿头银篦击节碎，血色罗裙翻酒污。(银篦 一作：云篦)
今年欢笑复明年，秋月春风等闲度。
弟走从军阿姨死，暮去朝来颜色故。
门前冷落鞍马稀，老大嫁作商人妇。
商人重利轻别离，前月浮梁买茶去。
去来江口守空船，绕船月明江水寒。
夜深忽梦少年事，梦啼妆泪红阑干。

我闻琵琶已叹息，又闻此语重唧唧。
同是天涯沦落人，相逢何必曾相识！
我从去年辞帝京，谪居卧病浔阳城。
浔阳地僻无音乐，终岁不闻丝竹声。
住近湓江地低湿，黄芦苦竹绕宅生。
其间旦暮闻何物？杜鹃啼血猿哀鸣。
春江花朝秋月夜，往往取酒还独倾。
岂无山歌与村笛，呕哑嘲哳难为听。
今夜闻君琵琶语，如听仙乐耳暂明。
莫辞更坐弹一曲，为君翻作《琵琶行》。

感我此言良久立，却坐促弦弦转急。
凄凄不似向前声，满座重闻皆掩泣。
座中泣下谁最多？江州司马青衫湿。


2025/7/4

滕王阁序

王勃

落霞与孤鹜齐飞，秋水共长天一色。渔舟唱晚，响穷彭蠡之滨，雁阵惊寒，声断衡阳之浦。

遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。
天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。
关山难越，谁悲失路之人；萍水相逢，尽是他乡之客。怀帝阍而不见，奉宣室以何年？

嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？
所赖君子见机，达人知命。老当益壮，宁移白首之心？穷且益坚，不坠青云之志。
酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！

2025/7/3

长恨歌

白居易〔唐代〕

汉皇重色思倾国，御宇多年求不得。
杨家有女初长成，养在深闺人未识。
天生丽质难自弃，一朝选在君王侧。
回眸一笑百媚生，六宫粉黛无颜色。
春寒赐浴华清池，温泉水滑洗凝脂。
侍儿扶起娇无力，始是新承恩泽时。
云鬓花颜金步摇，芙蓉帐暖度春宵。
春宵苦短日高起，从此君王不早朝。
承欢侍宴无闲暇，春从春游夜专夜。
后宫佳丽三千人，三千宠爱在一身。
金屋妆成娇侍夜，玉楼宴罢醉和春。
姊妹弟兄皆列土，可怜光彩生门户。
遂令天下父母心，不重生男重生女。
骊宫高处入青云，仙乐风飘处处闻。
缓歌慢舞凝丝竹，尽日君王看不足。
渔阳鼙鼓动地来，惊破霓裳羽衣曲。

九重城阙烟尘生，千乘万骑西南行。
翠华摇摇行复止，西出都门百余里。
六军不发无奈何，宛转蛾眉马前死。
花钿委地无人收，翠翘金雀玉搔头。
君王掩面救不得，回看血泪相和流。
黄埃散漫风萧索，云栈萦纡登剑阁。
峨嵋山下少人行，旌旗无光日色薄。
蜀江水碧蜀山青，圣主朝朝暮暮情。
行宫见月伤心色，夜雨闻铃肠断声。
天旋地转回龙驭，到此踌躇不能去。(地转 一作：日转)
马嵬坡下泥土中，不见玉颜空死处。
君臣相顾尽沾衣，东望都门信马归。
归来池苑皆依旧，太液芙蓉未央柳。
芙蓉如面柳如眉，对此如何不泪垂？
春风桃李花开日，秋雨梧桐叶落时。(花开日 一作：花开夜)
西宫南内多秋草，落叶满阶红不扫。(南内 一作：南苑)
梨园弟子白发新，椒房阿监青娥老。
夕殿萤飞思悄然，孤灯挑尽未成眠。
迟迟钟鼓初长夜，耿耿星河欲曙天。
鸳鸯瓦冷霜华重，翡翠衾寒谁与共？
悠悠生死别经年，魂魄不曾来入梦。

临邛道士鸿都客，能以精诚致魂魄。
为感君王辗转思，遂教方士殷勤觅。
排空驭气奔如电，升天入地求之遍。
上穷碧落下黄泉，两处茫茫皆不见。
忽闻海上有仙山，山在虚无缥缈间。
楼阁玲珑五云起，其中绰约多仙子。
中有一人字太真，雪肤花貌参差是。
金阙西厢叩玉扃，转教小玉报双成。
闻道汉家天子使，九华帐里梦魂惊。
揽衣推枕起徘徊，珠箔银屏迤逦开。
云鬓半偏新睡觉，花冠不整下堂来。(云鬓 一作：云髻)

风吹仙袂飘飖举，犹似霓裳羽衣舞。(飘飖 一作：飘飘)
玉容寂寞泪阑干，梨花一枝春带雨。(阑 通：栏)
含情凝睇谢君王，一别音容两渺茫。
昭阳殿里恩爱绝，蓬莱宫中日月长。
回头下望人寰处，不见长安见尘雾。
惟将旧物表深情，钿合金钗寄将去。
钗留一股合一扇，钗擘黄金合分钿。
但令心似金钿坚，天上人间会相见。(但令 一作：但教)

临别殷勤重寄词，词中有誓两心知。
七月七日长生殿，夜半无人私语时。
在天愿作比翼鸟，在地愿为连理枝。
天长地久有时尽，此恨绵绵无绝期。

2025/7/2

酬乐天扬州初逢席上见赠

【作者】刘禹锡 【朝代】唐

巴山楚水凄凉地，二十三年弃置身。

怀旧空吟闻笛赋，到乡翻似烂柯人。

沉舟侧畔千帆过，病树前头万木春。

今日听君歌一曲，暂凭杯酒长精神。


2025/7/1


登鹳雀楼

唐 王之涣

白日依山尽，黄河入海流。

欲穷千里目，更上一层楼。

2025/6/30

南吕·一枝花·不伏老

关汉卿

【一枝花】
攀出墙朵朵花，折临路枝枝柳。花攀红蕊嫩，柳折翠条柔，浪子风流。
凭着我折柳攀花手，直煞得花残柳败休。

【梁州第七】
我是个普天下郎君领袖，盖世界浪子班头。
愿朱颜不改常依旧，花中消遣，酒内忘忧。
伴的是银筝女银台前理银筝笑倚银屏，伴的是玉天仙携玉手并玉肩同登玉楼，伴的是金钗客歌金缕捧金樽满泛金瓯。
你道我老也，暂休。占排场风月功名首，更玲珑又剔透。

【隔尾】
子弟每是个茅草冈、沙土窝初生的兔羔儿乍向围场上走，我是个经笼罩、受索网苍翎毛老野鸡蹅踏的阵马儿熟。
经了些窝弓冷箭鑞枪头，不曾落人后。恰不道“人到中年万事休”，我怎肯虚度了春秋。

【尾】
我是个蒸不烂、煮不熟、捶不匾、炒不爆、响珰珰一粒铜豌豆，恁子弟每谁教你钻入他锄不断、斫不下、解不开、顿不脱、慢腾腾千层锦套头？
我也会吟诗、会篆籀、会弹丝、会品竹；我也会唱鹧鸪、舞垂手、会打围、会蹴踘、会围棋、会双陆。
你便是落了我牙、歪了我嘴、瘸了我腿、折了我手，天赐与我这几般儿歹症候，尚兀自不肯休！
则除是阎王亲自唤，神鬼自来勾。三魂归地府，七魄丧冥幽。

2025/6/29

江城子·乙卯正月二十日夜记梦

【作者】苏轼 【朝代】宋

十年生死两茫茫，不思量，自难忘。
千里孤坟，无处话凄凉。
纵使相逢应不识，尘满面，鬓如霜。

夜来幽梦忽还乡，小轩窗，正梳妆。
相顾无言，惟有泪千行。
料得年年肠断处，明月夜，短松冈。

你我夫妻诀别已经整整十年，强忍不去思念。可终究难以忘怀。千里之外那座遥远的孤坟啊，没有地方跟她诉说心中的凄凉悲伤。纵然夫妻相逢你也认不出我，我已经是灰尘满面，两鬓如霜。
昨夜我在梦中又回到了家乡，在小屋窗口。正在打扮梳妆。你我二人默默相对惨然不语，只有相对无言泪落千行。料想那明月照耀着、长着小松树的坟山，就是与妻子思念年年痛欲断肠的地方。

2025/6/28

蝶恋花·春景

【作者】苏轼 【朝代】宋

花褪残红青杏小。燕子飞时，绿水人家绕。
枝上柳绵吹又少。天涯何处无芳草。

墙里秋千墙外道。墙外行人，墙里佳人笑。
笑渐不闻声渐悄。多情却被无情恼。


2025/6/26

水调歌头・明月几时有

【作者】苏轼 【朝代】宋

明月几时有？把酒问青天。
不知天上宫阙，今夕是何年。

我欲乘风归去，又恐琼楼玉宇，高处不胜寒。
起舞弄清影，何似在人间。

转朱阁，低绮户，照无眠。
不应有恨，何事长向别时圆？

人有悲欢离合，月有阴晴圆缺，此事古难全。
但愿人长久，千里共婵娟。

这首词创作于神宗熙宁九年中秋，当时苏轼因与变法派政见不合，自请外任，这年他辗转到了密州任地方官。
八月月圆之夜，是合家团圆的日子，苏轼看着头顶上明月，思绪不禁飘向了远方，写下了"明月几时有"的千古绝唱。
他用天问般的句式叩击时空，想要乘风回到天上，却又害怕月宫的寒冷，这一心理矛盾实则反映出他在现实与理想之间的挣扎。

2025/6/20

定风波·莫听穿林打叶声

【作者】苏轼 【朝代】宋

三月七日，沙湖道中遇雨。
雨具先去，同行皆狼狈，余独不觉。已而遂晴，故作此词。

莫听穿林打叶声，何妨吟啸且徐行。
竹杖芒鞋轻胜马，谁怕？一蓑烟雨任平生。

料峭春风吹酒醒，微冷，山头斜照却相迎。
回首向来萧瑟处，归去，也无风雨也无晴。

2025/6/19

念奴娇·赤壁怀古

【作者】苏轼 【朝代】宋

大江东去，浪淘尽，千古风流人物。

故垒西边，人道是，三国周郎赤壁。

乱石穿空，惊涛拍岸，卷起千堆雪。

江山如画，一时多少豪杰。

遥想公瑾当年，小乔初嫁了，雄姿英发。

羽扇纶巾，谈笑间，樯橹灰飞烟灭。

故国神游，多情应笑我，早生华发。

人生如梦，一尊还酹江月。

2025/6/18

和子由渑池怀旧

苏轼〔宋代〕

人生到处知何似，应似飞鸿踏雪泥。
泥上偶然留指爪，鸿飞那复计东西。
老僧已死成新塔，坏壁无由见旧题。
往日崎岖还记否，路长人困蹇驴嘶。

人的一生到处奔走像什么呢？应该像飞鸿踏在雪地吧。
偶尔在雪地上留下几个爪印，但转眼它又远走高飞，哪还记得这痕迹留在何方！
奉闲已经去世，骨灰已安放到新造的那座塔里面去了，当时在上面题诗的那堵墙壁已经坏了，因此不能再见到旧时题诗的墨迹了。
是否还记得当年赶考时的艰辛磨难，由于路途遥远，人困马乏，连那头跛脚的驴都受不了了。


人生所经历过的地方和所经历过的事情，象什么样子呢？该是象天上飞翔的鸿雁踩在积雪的地上；
这雪地上因那偶然的机会，留下了脚爪的痕迹，可是鸿还得继续飞行，飞向何方，哪里还去考虑南北东西！
因为这个比喻非常生动而且深刻，所以后来便成为“雪泥鸿爪”这个成语，用以比喻往事遗留下来的痕迹。


2025/6/17

满江红·和郭沫若同志

毛泽东 

小小寰球，有几个苍蝇碰壁。
嗡嗡叫，几声凄厉，几声抽泣。
蚂蚁缘槐夸大国，蚍蜉撼树谈何易。
正西风落叶下长安，飞鸣镝。
多少事，从来急；
天地转，光阴迫。
一万年太久，只争朝夕。
四海翻腾云水怒，五洲震荡风雷激。
要扫除一切害人虫，全无敌。

2025/6/15

卜算子·咏梅

毛泽东 

风雨送春归，飞雪迎春到。

已是悬崖百丈冰，犹有花枝俏。

俏也不争春，只把春来报。

待到山花烂漫时，她在丛中笑。



2025/6/14


云服务器部署前后端分离项目需要以下配置‌：

1.‌环境准备‌：

‌云服务器‌：选择一个可靠的云服务提供商，如阿里云、腾讯云或华为云，操作系统建议使用Linux CentOS 7.x。
‌远程连接工具‌：如xshell或FinalShell，用于远程连接服务器‌

2.软件安装‌：
Node.js‌：用于前端项目的构建和运行。
Nginx‌：作为前端项目的服务器，提供静态文件服务。
JDK 1.8+‌：用于后端服务的运行环境。
MySQL 5.7+‌：用于数据存储。
Redis‌：用于缓存机制，提高应用性能。
‌宝塔面板‌：简化服务器管理，特别是对于Nginx和MySQL的安装和配置‌

3.端口配置‌：

‌前端端口‌：通常使用9000端口（或自定义端口如80），需要在防火墙中开放此端口。
‌后端端口‌：通常使用8080端口，同样需要在防火墙中开放此端口‌。

4.部署步骤‌：

‌前端部署‌：将前端项目上传到服务器，使用Nginx进行静态文件服务。
‌后端部署‌：将后端项目部署到服务器上，确保API服务正常运行。
API设计‌：前后端通过API进行通信，RESTful API和GraphQL是常见的API设计风格‌

5.安全性‌：

确保数据传输加密、身份验证和授权、输入验证等安全措施，防止常见的Web攻击如跨站脚本（XSS）等‌。

codecv一款使用 markdown 制作简历的工具，它可以将你编写的markdown 简历转换为 PDF，支持多种模板，完全免费。
https://github.com/acmenlei/codecv


GitDiagramGitDiagram 它可以轻松将任何复杂的 GitHub 仓库转化为直观、交互式的图表，
这对于快速可视化项目很有用。只需通过简单的操作，GitDiagram 能帮你快速梳理项目结构，清晰展现各个组件间的关联，让你一目了然地掌握整个系统的设计脉络。

在线访问地址：https://gitdiagram.com    GitHub开源地址：https://github.com/ahmedkhaleel2004/gitdiagram


DeepWiki 是由 Cognition Labs 公司推出的一款专为开发者打造的免费的 AI 驱动 GitHub 源码阅读与分析神器。
它结合了最前沿的人工智能技术，旨在帮助开发者更高效地阅读、理解和分析 GitHub 上的源码，从而加速开发进程，提升代码质量（无需注册即可使用）。
官网地址：https://deepwiki.com

只需要将对应 GitHub 仓库链接中的 GitHub 替换为 DeepWiki，即可直接访问对应的 DeepWiki 页面。
如：https://deepwiki.com/<user>/<repository>如下所示，
我们要阅读 abp 的源码：https://deepwiki.com/abpframework/abp直接一键就给我们生成了 abp 源代码的项目详细 Wiki 文档：


沁园春·长沙

毛泽东

独立寒秋，湘江北去，橘子洲头。

看万山红遍，层林尽染；漫江碧透，百舸争流。

鹰击长空，鱼翔浅底，万类霜天竞自由。

怅寥廓，问苍茫大地，谁主沉浮？

携来百侣曾游，忆往昔峥嵘岁月稠。

恰同学少年，风华正茂；书生意气，挥斥方遒。

指点江山，激扬文字，粪土当年万户侯。

曾记否，到中流击水，浪遏飞舟？

2025/6/13

沁园春·雪

毛泽东

北国风光，千里冰封，万里雪飘。

望长城内外，惟余莽莽；大河上下，顿失滔滔。

山舞银蛇，原驰蜡象，欲与天公试比高。

须晴日，看红装素裹，分外妖娆。

江山如此多娇，引无数英雄竞折腰。

惜秦皇汉武，略输文采；唐宗宋祖，稍逊风骚。

一代天骄，成吉思汗，只识弯弓射大雕。

俱往矣，数风流人物，还看今朝。
